<html>

 
  
  <head>
    
  </head>

  
  <body> 
    <p>
     Toen ik aan CKV begon, dacht ik eigenlijk dat het vooral zou gaan over leuke dingen doen: ergens naartoe gaan en dan daar wat over opschrijven. Maar voor mij viel het een beetje tegen. Het voelde meer als een soort geschiedenisvak, en dat is nou juist iets waar ik niet goed in ben en ook niet voor niks mee ben gestopt.

Toch waren er wel dingen die ik leuk vond. Ik ben bijvoorbeeld naar een muziekstuk in De Doelen geweest, naar de film A Rail Pain, en ik heb het Rijksmuseum bezocht. En in New York ben ik zelfs naar het MoMA geweest. Van alles vond ik de film het leukst. Ik dacht eerst dat het zo’n saaie, langzame film zou zijn, maar dat viel echt mee. Ik vond het verhaal best goed en ik zat er gewoon in. Dat had ik niet verwacht.

Wat ik het meest heb geleerd, is denk ik over films – hoe ze gemaakt worden, en waar je allemaal over moet nadenken als je een film maakt. Muziek vond ik ook nog wel interessant. Maar schilderen of beeldende kunst, dat was echt niks voor mij. Dat ging er het ene oor in en het andere weer uit, en dat zie je ook wel aan mijn cijfers, haha.

Als ik iets anders had gedaan, dan had ik beter geleerd voor die eerste toets. Dat gaf toen best veel stress, want het voelde meteen heel bepalend. Verder is er niet echt iets blijven hangen waarvan ik denk: “Dit gebruik ik later nog.” Ik weet al lang dat ik iets wil doen in de wetenschap of het onderwijs, en dit vak heeft daar eigenlijk niet zoveel mee te maken gehad.

Voor mijn eindopdracht maak ik een tekening waarin ik laat zien wat ik leuk vond, wat niet, en waar ik zelf naartoe wil. Dat past beter bij mij dan alleen schrijven, en het maakt het hopelijk ook wat creatiever.
    </p> 
  </body>  

</html>
